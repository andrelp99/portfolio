# Medical Imaging

Progetto del corso di Medical Imaging, anno accademico 2022/23, nel corso di Laurea Magistrale in Data Science, presso l'Università degli Studi di Milano - Bicocca.

Il progetto si basa su un dataset, denominato BRATS, utilizzato per la segmentazione di immagini ottenute tramite MRI (o risonanza magnetica) di pazienti che presentano tumori cerebrali. La risonanza magnetica è una tecnica di imaging usata per l’acquisizione di immagini tridimensionali di parti interne al corpo umano, ed è particolarmente utilizzata in diversi ambiti (come neurologia, oncologia, neurochirurgia, urologia, traumatologia, ortopedia, gastroenterologia e cardiologia) in quanto permette di osservare muscoli, ossa, midollo spinale, cuore, organi interni e vasi sanguigni. 

L'obiettivo del progetto è cercare di migliorare l’individuazione di fenomeni tumorali cerebrali tramite l’utilizzo di reti neurali convoluzionali (o anche dette CNN), particolarmente utilizzate in questo ambito poiché permettono di creare modelli, sempre più affidabili e precisi, che aiutano ad individuare l’eventuale presenza o assenza di tessuto tumorale all’interno di un organo.